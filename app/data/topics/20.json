{"id":"20", "caption": "Рух через залізничні переїзди", "text": "<p>20.1 Водії транспортних засобів можуть перетинати залізничні колії лише на залізничних переїздах.</p> <p>20.2 Під'їжджаючи до переїзду, а також починаючи рух після зупинки перед ним, водій зобов'язаний керуватися вказівками і сигналами чергового по переїзду, положенням шлагбаума, світловою та звуковою сигналізацією, дорожніми знаками і дорожньою розміткою, а також переконатися в тому, що не наближається поїзд (локомотив, дрезина).</p> <p>20.3 Для пропуску поїзда, що наближається, і в інших випадках, коли рух через залізничний переїзд заборонено, водій повинен зупинитися перед дорожньою розміткою 1.12 (стоп-лінією), дорожнім знаком 2.2 Знак 2.2 'Проїзд без зупинки заборонений', шлагбаумом чи світлофором так, щоб бачити сигнали, а якщо засоби організації дорожнього руху відсутні &mdash; не ближче 10 м до найближчої рейки.</p> <p>20.4 Якщо перед переїздом немає дорожньої розмітки або дорожніх знаків, що визначають кількість смуг руху, рух транспортних засобів через переїзд дозволяється лише в один ряд.</p> <p>20.5 Рух через переїзд забороняється, якщо:</p> <ul> <li>a) черговий по переїзду подає сигнал заборони руху &mdash; стоїть до водія грудьми або спиною з піднятим над головою жезлом (червоним ліхтарем чи прапорцем) або з витягнутими в сторони руками;</li> <li>б) шлагбаум опущений або почав опускатися;</li> <li>в) увімкнено заборонний сигнал світлофора чи звуковий сигнал незалежно від наявності та положення шлагбаума;</li> <li>г) за переїздом утворився затор, який змусить водія зупинитися на переїзді;</li> <li>ґ) до переїзду в межах видимості наближається поїзд (локомотив, дрезина).</li> </ul> <p>20.6 Рух через переїзд сільськогосподарських, дорожніх, будівельних та інших машин і механізмів дозволяється тільки в транспортному стані.</p> <p>20.7 Забороняється самовільно відкривати шлагбаум або об'їжджати його, а також об'їжджати транспортні засоби, які стоять перед переїздом, коли рух через нього заборонено.</p> <p>20.8 У разі вимушеної зупинки транспортного засобу на переїзді водій зобов'язаний негайно висадити людей і вжити заходів для звільнення переїзду, а якщо це не вдається зробити, він повинен:</p> <ul> <li>a) коли є можливість, послати двох чоловік уздовж колій в обидва боки від переїзду не менш як на 1000 м (якщо одного, то в бік ймовірної появи поїзда, а на одноколійних переїздах &mdash; у бік гіршої видимості залізничної колії), пояснивши їм правила подавання сигналу зупинки машиністу поїзда (локомотива, дрезини), що наближається;</li> <li>б) залишатися біля транспортного засобу і, подаючи сигнали загальної тривоги, вживати всіх заходів для звільнення переїзду;</li> <li>в) у разі появи поїзда бігти йому назустріч, подаючи сигнал зупинки.</li> </ul> <p>20.9 Сигналом зупинки поїзда (локомотива, дрезини) є круговий рух руки (у світлу пору &mdash; із шматком яскравої тканини або будь-яким добре помітним предметом, у темну пору доби і в умовах недостатньої видимості &mdash; з факелом або ліхтарем). Сигналом загальної тривоги є серії звукових сигналів транспортного засобу, що складаються з одного довгого і трьох коротких сигналів.</p> <p>20.10 Стадо тварин дозволяється переганяти через переїзд тільки за достатньої кількості погоничів, але не менше трьох. Переводити поодиноких тварин (не більше двох на одного погонича) необхідно лише за вуздечку, повід.</p>"}