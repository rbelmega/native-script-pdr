{"id":"25", "caption": "Рух транспортних засобів у колонах", "text": "<p>25.1 На кожному транспортному засобі, що рухається в складі колони, встановлюється розпізнавальний знак &laquo;Колона&raquo; передбачений підпунктом &laquo;є&raquo; пункту 30.3 цих Правил, і вмикається ближнє світло фар. Розпізнавальний знак може не встановлюватися, якщо колону супроводжують оперативні транспортні засоби з увімкненими червоним, синім і червоним, зеленим або синім і зеленим проблисковими маячками та (або) спеціальними звуковими сигналами.</p> <p>25.2 Транспортні засоби повинні рухатися в колоні лише в один ряд якнайближче до правого краю проїзної частини, за винятком випадків, коли вони супроводжуються оперативними транспортними засобами.</p> <p>25.3 Швидкість руху колони та дистанція між транспортними засобами встановлюються старшим колони або за режимом руху головної машини відповідно до вимог цих Правил.</p> <p>25.4 Колона, що рухається без супроводження оперативними транспортними засобами, повинна бути розділена на групи (не більше п'яти транспортних засобів у кожній), дистанція між якими повинна забезпечувати можливість обгону групи іншими транспортними засобами.</p> <p>25.5 У разі зупинки колони на дорозі на всіх транспортних засобах вмикається аварійна сигналізація.</p> <p>25.6 Іншим транспортним засобам забороняється займати місце для постійного руху в колоні.</p>"}