{"id":"31", "caption":"Технічний стан транспортних засобів та їх обладнання", "text": "<p>&nbsp;31.1 Технічний стан транспортних засобів та їх обладнання повинні відповідати вимогам стандартів, що стосуються безпеки дорожнього руху та охорони навколишнього середовища, а також правил технічної експлуатації, інструкцій підприємств-виробників та іншої нормативно-технічної документації.</p> <p>&nbsp;31.2 Забороняється експлуатація тролейбусів і трамваїв за наявності будь-якої несправності, зазначеної в правилах технічної експлуатації цих транспортних засобів. &nbsp;</p> <p>31.3 Забороняється експлуатація транспортних засобів згідно із законодавством: &nbsp;</p> <ul> <li>a) &nbsp;у разі їх виготовлення або переобладнання з порушенням вимог стандартів, правил і нормативів, що стосуються безпеки дорожнього руху;</li> <li>б) &nbsp;якщо вони не пройшли обов'язковий технічний контроль (для транспортних засобів, що підлягають такому контролю);</li> <li>в) &nbsp;якщо номерні знаки не відповідають вимогам відповідних стандартів; &nbsp;</li> <li>г) &nbsp;у разі обладнання без дозволу Державтоінспекції спеціальними звуковими та світловими сигналами.</li> </ul> <p>&nbsp;31.4 Забороняється експлуатація транспортних засобів згідно із законодавством за наявності таких технічних несправностей і невідповідності таким вимогам:</p> <p>&nbsp;31.4.1 Гальмові системи: &nbsp;</p> <ul> <li>a) &nbsp;змінено конструкцію гальмових систем, застосовано гальмову рідину, вузли або окремі деталі, що не передбачені для даної моделі транспортного засобу або не відповідають вимогам підприємства-виробника;</li> <li>б) &nbsp;під час дорожніх випробувань робочої гальмової системи перевищуються такі значення: &nbsp;Тип транспортного засобу &nbsp;Гальмовий шлях, м, не більше ніж &nbsp;Легкові автомобілі та їхні модифікації для перевезення вантажів &nbsp;14,7 &nbsp;Автобуси &nbsp;18,3 &nbsp;Вантажні автомобілі з дозволеною максимальною масою до 12 т включно &nbsp;18,3 &nbsp;Вантажні автомобілі з дозволеною максимальною масою понад 12 т &nbsp;19,5 &nbsp;Автопоїзди, тягачами яких є легкові автомобілі та їхні модифікації для перевезення вантажу &nbsp;16,6 &nbsp;Автопоїзди, тягачами яких є вантажні автомобілі &nbsp;19,5 Двоколісні мотоцикли і мопеди &nbsp;7,5 Мотоцикли з причепом &nbsp;8,2 &nbsp; &nbsp; &nbsp;Нормативне значення гальмового шляху для транспортних засобів випуску до 1988 року допускається перевищувати не більше ніж на 10 відсотків значення, поданого в таблиці. &nbsp; &nbsp; Примітки: &nbsp;1. Випробування робочої гальмової системи проводиться на горизонтальній ділянці дороги з рівним, сухим, чистим цементо- або асфальтобетонним покриттям при швидкості транспортного засобу на початок гальмування: 40 км/год. &mdash; для автомобілів, автобусів і автопоїздів; 30 км/год. &mdash; для мотоциклів, мопедів за методом одноразового впливу на органи керування гальмовою системою. Результати випробування вважаються незадовільними, якщо під час гальмування транспортний засіб розвертається на кут більше 8 градусів або займає смугу руху більше ніж 3,5 м. &nbsp;2. Гальмовий шлях вимірюється з моменту натискання на гальмову педаль (рукоятку) до повної зупинки транспортного засобу;</li> <li>в) &nbsp;порушено герметичність гідравлічного гальмового приводу; &nbsp;</li> <li>г) &nbsp;порушено герметичність пневматичного або пневмогідравлічного гальмового приводу, що спричиняє зменшення тиску повітря при непрацюючому двигуні більш як на 0,05 МПа (0,5 кГс/кв. см) за 15 хв. у разі приведення в дію органів керування гальмовою системою; &nbsp;</li> <li>ґ) &nbsp;не працює манометр пневматичного або пневмогідравлічного гальмового приводу; &nbsp;</li> <li>д) &nbsp;стоянкова гальмова система при відключеному від трансмісії двигуні не забезпечує нерухомий стан: &nbsp;транспортних засобів з повним навантаженням &mdash; на уклоні не менше ніж 16%; &nbsp;легкових автомобілів, їхніх модифікацій для перевезення вантажів, а також автобусів у спорядженому стані &mdash; на уклоні не менше ніж 23%; &nbsp;вантажних автомобілів і автопоїздів у спорядженому стані &mdash; на уклоні не менше ніж 31%;</li> <li style=\"text-align: left;\">е) &nbsp;не замикається важіль (рукоятка) стоянкової гальмової системи в робочому положенні; &nbsp;</li> </ul> <p>31.4.2 Рульове керування:</p> <ul> <li>a) &nbsp;сумарний люфт у рульовому керуванні перевищує такі граничні значення: &nbsp;Тип транспортного засобу &nbsp;Граничне значення сумарного люфту, град., не більше ніж &nbsp;Легкові автомобілі та вантажні автомобілі з дозволеною максимальною масою до 3,5 т &nbsp;10 Автобуси з дозволеною максимальною масою до 5 т &nbsp;10 Автобуси з дозволеною максимальною масою понад 5 т &nbsp;20 Вантажні автомобілі з дозволеною максимальною масою понад 3, 5 т &nbsp;20 Автомобілі і автобуси, зняті з виробництва &nbsp;25 &nbsp;</li> <li>б) &nbsp;є не передбачені конструкцією відчутні взаємні переміщення деталей і вузлів рульового керування або переміщення їх відносно кузова (шасі, кабіни, рами) транспортного засобу; нарізні з'єднання не затягнуті або надійно не зафіксовані; &nbsp;</li> <li>в) &nbsp;зіпсований або відсутній передбачений конструкцією підсилювач рульового керування або рульовий демпфер (на мотоциклах);</li> <li>г) &nbsp;у рульовому керуванні встановлено деталі із слідами залишкової деформації та іншими дефектами, а також застосовано деталі і робочі рідини, що не передбачені для даної моделі транспортного засобу або не відповідають вимогам підприємства-виробника.</li> </ul> <p>31.4.3 Зовнішні світлові прилади:</p> <ul> <li>a) &nbsp;кількість, тип, колір, розміщення і режим роботи зовнішніх світлових приладів не відповідають вимогам конструкції транспортного засобу; &nbsp;</li> <li>б) &nbsp;порушено регулювання фар; &nbsp;</li> <li>в) &nbsp;не горить лампа лівої фари в режимі ближнього світла; &nbsp;</li> <li>г) &nbsp;на світлових приладах немає розсіювачів або використовуються розсіювачі і лампи, що не відповідають типу даного світлового приладу; &nbsp;</li> <li>ґ) &nbsp;на розсіювачах світлових приладів нанесено тонування або покриття, що зменшує їх прозорість чи світлопропускання. &nbsp;Примітки: &nbsp;Мотоцикли (мопеди) можуть бути додатково обладнані однією протитуманною фарою, інші механічні транспортні засоби &mdash; двома. Протитуманні фари повинні розміщуватися на висоті не менше 250 мм від поверхні дороги (але не вище фар ближнього світла) симетрично до поздовжньої осі транспортного засобу і не далі 400 мм від зовнішнього габариту за шириною. &nbsp;Дозволяється встановлювати на транспортних засобах один або два задні протитуманні ліхтарі червоного кольору на висоті 400 &mdash; 1200 мм і не ближче 100 мм до ліхтарів сигналу гальмування. &nbsp;Увімкнення протитуманних фар, задніх протитуманних ліхтарів повинно здійснюватися одночасно з увімкненням габаритних вогнів і освітленням номерного знака (ближнім або дальнім світлом фар). &nbsp;На легковому автомобілі і автобусі дозволяється встановлювати один або два додаткові немиготливі сигнали гальмування червоного кольору на висоті 1150 &mdash; 1400 мм від поверхні дороги. &nbsp;</li> </ul> <p>31.4.4 Склоочисники і склообмивачі вітрового скла: &nbsp;</p> <ul> <li>a) &nbsp;не працюють склоочисники; &nbsp;</li> <li>б) &nbsp;не працюють передбачені конструкцією транспортного засобу склообмивачі; &nbsp;</li> </ul> <p>31.4.5 Колеса і шини: &nbsp;</p> <ul> <li>a) &nbsp;шини легкових автомобілів та вантажних автомобілів з дозволеною максимальною масою до 3,5 т мають залишкову висоту малюнка протектора менше 1,6 мм, вантажних автомобілів з дозволеною максимальною масою понад 3,5 т &mdash; 1,0 мм, автобусів &mdash; 2,0 мм, мотоциклів і мопедів &mdash; 0,8 мм. &nbsp; Для причепів установлюються норми залишкової висоти малюнка протектора шин, аналогічні нормам для шин автомобілів-тягачів;</li> <li>б) &nbsp;шини мають місцеві пошкодження (порізи, розриви тощо), що оголюють корд, а також розшарування каркаса, відшарування протектора і боковини;</li> <li>в) &nbsp;шини за розміром або допустимим навантаженням не відповідають моделі транспортного засобу; &nbsp;</li> <li>г) &nbsp;на одну вісь транспортного засобу встановлено діагональні шини разом з радіальними, ошиповані і неошиповані, морозостійкі і неморозостійкі, шини різних розмірів чи конструкцій, а також шини різних моделей з різними малюнками протектора для легкових автомобілів, різними типами малюнків протектора &mdash; для вантажних автомобілів;</li> <li>ґ) &nbsp;на передню вісь транспортного засобу встановлено радіальні шини, а на іншу (інші) &mdash; діагональні;</li> <li>д) &nbsp;на передній осі автобуса, який виконує міжміські перевезення, встановлено шини з відновленим протектором, а на інших осях &mdash; шини, відновлені за другим класом ремонту; &nbsp;</li> <li>е) &nbsp;на передній осі легкових автомобілів і автобусів (крім автобусів, які виконують міжміські перевезення) встановлено шини, відновлені за другим класом ремонту; &nbsp;</li> <li>є) &nbsp;відсутній болт (гайка) кріплення або є тріщини диска і ободів коліс; &nbsp;Примітка. У разі постійної експлуатації транспортного засобу на дорогах, на яких проїзна частина слизька, рекомендується використовувати шини, що відповідають стану проїзної частини. &nbsp;</li> </ul> <p>31.4.6 Двигун: &nbsp;</p> <ul> <li>a) &nbsp;вміст шкідливих речовин у відпрацьованих газах або їх димність перевищують установлені стандартами норми;</li> <li>б) &nbsp;негерметична паливна система;</li> <li>в) &nbsp;несправна система випускання відпрацьованих газів;</li> </ul> <p>31.4.7 Інші елементи конструкції:</p> <ul> <li>a) &nbsp;немає передбачених конструкцією транспортного засобу стекол, дзеркал заднього виду;</li> <li>б) &nbsp;не працює звуковий сигнал;</li> <li>в) &nbsp;встановлено на скло додаткові предмети або нанесено покриття, які обмежують оглядовість з місця водія, і погіршують його прозорість. &nbsp;Примітка: На верхній частині вітрового скла автомобілів і автобусів можуть бути прикріплені прозорі кольорові плівки. Дозволяється застосовувати тоновані стекла (крім дзеркальних), світлопропускання яких відповідає вимогам ГОСТ 5727&ndash;88. Дозволяється застосовувати занавіски на бокових вікнах автобусів; &nbsp;</li> <li>г) &nbsp;не працюють передбачені конструкцією замки дверей кузова або кабіни, запори бортів вантажної платформи, запори горловин цистерн і паливних баків, механізм регулювання положення сидіння водія, аварійні виходи, пристрої для приведення їх у дію, привід керування дверима, спідометр, тахограф, пристрій для обігрівання і обдування скла;</li> <li>ґ) &nbsp;зруйновано корінний лист або центральний болт ресори; &nbsp;</li> <li>д) &nbsp;зіпсовано тягово-зчіпний або опорно-зчіпний пристрій тягача і причіпної ланки у складі автопоїзда, а також передбачені їхньою конструкцією страхувальні троси (ланцюги). Є люфти в з'єднаннях рами мотоцикла з рамою бокового причепа; &nbsp;</li> <li>е) &nbsp;відсутній передбачений конструкцією бампер або задній захисний пристрій, грязезахисні фартухи і бризковики; &nbsp;</li> <li>є) &nbsp;відсутні: &nbsp;медична аптечка з нанесеними на неї відомостями про тип транспортного засобу, для якого вона призначена, &mdash; на мотоциклі з боковим причепом, легковому, вантажному автомобілі, колісному тракторі, автобусі, мікроавтобусі, тролейбусі, автомобілі, що перевозить небезпечний вантаж; &nbsp;знак аварійної зупинки (миготливий червоний ліхтар), який відповідає вимогам стандарту, &mdash; на мотоциклі з боковим причепом, легковому, вантажному автомобілі, колісному тракторі, автобусі; &nbsp;на вантажних автомобілях з дозволеною максимальною масою понад 3,5 т і в автобусах з дозволеною максимальною масою понад 5 т &mdash; противідкотні упори (щонайменше два); &nbsp;проблискові маячки оранжевого кольору на великовагових та великогабаритних транспортних засобах; &nbsp;працездатний вогнегасник на легковому, вантажному автомобілі, автобусі. &nbsp;Примітки: &nbsp;Тип, марка, місця встановлення додаткової &nbsp;кількості вогнегасників, якими обладнуються &nbsp;транспортні засоби, що перевозять радіоактивні та &nbsp;окремі небезпечні вантажі, визначаються умовами &nbsp;безпечного перевезення конкретного небезпечного &nbsp;вантажу. &nbsp;Аптечка, перелік медикаментів якої відповідає ДСТУ 3961-2000 для відповідного типу транспортного засобу, і вогнегасник повинні бути в закріпленому стані у місцях, визначених підприємством-виробником. У разі коли конструкцією транспортного засобу зазначені місця не передбачено, медична аптечка і вогнегасник повинні розташовуватись у легкодоступних місцях. Тип і кількість вогнегасників повинні відповідати встановленим нормам. Вогнегасники, якими забезпечуються транспортні засоби, повинні бути сертифікованими в Україні відповідно до вимог законодавства;</li> <li>ж) &nbsp;відсутні ремені безпеки та підголовники в транспортних засобах, де їх установка передбачена конструкцією; &nbsp;</li> <li>з) &nbsp;ремені безпеки не в робочому стані або мають видимі надриви на лямках; &nbsp;и) &nbsp;на мотоциклі немає передбачених конструкцією дуг безпеки; &nbsp;</li> <li>і) &nbsp;на мотоциклах і мопедах немає передбачених конструкцією підніжок, на сідлі &mdash; поперечних рукояток для пасажира;</li> <li>ї) &nbsp;відсутні або несправні фари і задні габаритні ліхтарі транспортного засобу, що перевозить великогабаритний, великоваговий чи небезпечний вантаж, а також проблискові маячки, світлоповертальні елементи, розпізнавальні знаки, передбачені пунктом 30.3 цих Правил. &nbsp;</li> </ul> <p>31.5 У разі виникнення в дорозі несправностей, зазначених у пункті 31.4 цих Правил, водій повинен вжити заходів для їх усунення, а якщо це зробити неможливо &mdash; рухатися якомога коротшим шляхом до місця стоянки або ремонту, дотримуючись запобіжних заходів з виконанням вимог пунктів 9.9 і 9.11 цих Правил. &nbsp;У разі виникнення в дорозі несправностей, зазначених у пункті 31.4.7 (&laquo;ї&raquo;; &laquo;д&raquo; &mdash; у складі автопоїзда) подальший рух заборонено до їх усунення. Водій несправного транспортного засобу повинен вжити заходів для того, щоб прибрати його за межі проїзної частини дороги. &nbsp;</p> <p>31.6 Забороняється подальший рух транспортних засобів, у яких: &nbsp;</p> <ul> <li>a) &nbsp;робоча гальмова система чи рульове керування не дають змоги водієві зупинити транспортний засіб або здійснити маневр під час руху з мінімальною швидкістю; &nbsp;</li> <li>б) &nbsp;у темну пору доби або в умовах недостатньої видимості не горять лампи фар чи задніх габаритних ліхтарів; &nbsp;</li> <li>в) &nbsp;під час дощу або снігопаду не працює склоочисник з боку розміщення керма; &nbsp;</li> <li>г) &nbsp;зіпсований тягово-зчіпний пристрій автопоїзда.</li> </ul> <p>31.7 Забороняється експлуатація транспортного засобу шляхом доставки його на спеціальний майданчик чи стоянку Державтоінспекції у випадках, передбачених законодавством.</p>"}