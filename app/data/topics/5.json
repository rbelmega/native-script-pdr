{"id":"5", "caption": "Обов'язки і права пасажирів", "text": "<p>5.1 Посадку (висадку) дозволяється здійснювати пасажирам після зупинки транспортного засобу лише з посадкового майданчика, а в разі відсутності такого майданчика &mdash; з тротуару чи узбіччя, а якщо це неможливо, то з крайньої смуги проїзної частини (але не з боку суміжної смуги для руху), за умови, що це буде безпечно та не створить перешкод іншим учасникам руху.</p> <p>5.2 Пасажири, користуючись транспортним засобом, повинні:</p> <ul> <li>a) сидіти або стояти (якщо це передбачено конструкцією транспортного засобу) в призначених для цього місцях, тримаючись за поручень або інше пристосування;</li> <li>б) під час пересування на транспортному засобі, обладнаному ременями безпеки, бути пристебнутими, а на мотоциклі і мопеді &mdash; в застебнутому мотошоломі;</li> <li>в) не забруднювати проїзну частину та смугу відведення автомобільних доріг;</li> <li>г) не створювати своїми діями загрози безпеці дорожнього руху.</li> </ul> <p>5.3 Пасажирам забороняється:</p> <ul> <li>a) під час руху відвертати увагу водія від керування транспортним засобом та заважати йому в цьому;</li> <li>б) відчиняти двері транспортного засобу, не переконавшись, що він зупинився біля тротуару, посадкового майданчика, краю проїзної частини чи на узбіччі;</li> <li>в) перешкоджати зачиненню дверей та використовувати для їзди підніжки і виступи транспортних засобів;</li> <li>г) під час руху стояти в кузові вантажного автомобіля, сидіти на бортах або в необладнаному для сидіння місці.</li> </ul> <p>5.4 У разі дорожньо-транспортної пригоди пасажир причетного до пригоди транспортного засобу повинен подати можливу допомогу потерпілим, повідомити про пригоду орган чи підрозділ міліції і перебувати на місці до прибуття працівників міліції.</p> <p>5.5 Пасажир під час користування транспортним засобом має право на:</p> <ul> <li>a) безпечне перевезення себе і багажу;</li> <li>б) відшкодування завданих збитків;</li> <li>в) отримання своєчасної і точної інформації про умови і порядок руху.</li> </ul>"}