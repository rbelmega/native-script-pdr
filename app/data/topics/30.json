{"id":"30", "caption": "Номерні, розпізнавальні знаки, написи і позначення", "text": "<p>30.1 Власники механічних транспортних засобів і причепів до них повинні зареєструвати (перереєструвати) їх у Державтоінспекції або провести відомчу реєстрацію в разі, якщо законом установлена обов&rsquo;язковість проведення такої реєстрації, незалежно від їхнього технічного стану протягом 10 діб з моменту придбання (отримання), митного оформлення або переобладнання чи ремонту, якщо необхідно внести зміни до реєстраційних документів.</p> <p>30.2 На механічних транспортних засобах (за винятком трамваїв і тролейбусів) і причепах у передбачених для цього місцях встановлюються номерні знаки відповідного зразка. На трамваях і тролейбусах наносяться реєстраційні номери, що надаються відповідними уповноваженими на те органами. Забороняється змінювати розміри, форму, позначення, колір і розміщення номерних знаків, наносити на них додаткові позначення або закривати їх, вони повинні бути чистими і достатньо освітленими.</p> <p>30.3 На відповідних транспортних засобах установлюються такі розпізнавальні знаки:</p> <ul> <li>a) <img src=\"img/oth/dop_1.png\" alt=\"\" /> Розпізнавальний знак &laquo;Автопоїзд&raquo; &laquo;Автопоїзд&raquo; &mdash; три ліхтарі оранжевого кольору, розташовані горизонтально над передньою частиною кабіни (кузова) з проміжками між ліхтарями від 150 до 300 мм &mdash; на вантажних автомобілях і колісних тракторах (класу 1.4 т і вище) з причепами, а також на зчленованих автобусах і тролейбусах;</li> <li>б)<img src=\"img/oth/dop_2.png\" alt=\"\" /> Розпізнавальний знак &laquo;Глухий водій&raquo; &laquo;Глухий водій&raquo; &mdash; круг жовтого кольору діаметром 160 мм з нанесеними всередині трьома чорними кружками діаметром 40 мм, розташованими по кутах уявного рівностороннього трикутника, вершина якого спрямована донизу. Знак розміщується спереду і ззаду на транспортних засобах, якими керують глухі або глухонімі водії;</li> <li>в) <img src=\"img/oth/dop_3.png\" alt=\"\" /> Розпізнавальний знак \"Діти\" &laquo;Діти&raquo; &mdash; квадрат жовтого кольору з каймою червоного кольору і чорним зображенням символу дорожнього знака 1.33 Знак 1.33 \"Діти\" (сторона квадрата &mdash; не менше 250 мм, кайма &mdash; 1/10 цієї сторони). Знак розміщується спереду і ззаду на транспортних засобах, що перевозять організовані групи дітей;</li> <li>г)<img src=\"img/oth/dop_4.png\" alt=\"\" />Розпізнавалдьний знак \"Довгомірний транспортний засіб\" &laquo;Довгомірний транспортний засіб&raquo; &mdash; два прямокутники жовтого кольору розміром 500 х 200 мм з каймою червоного кольору завширшки 40 мм із світлоповертального матеріалу. Знак розміщується на транспортних засобах (крім маршрутних) ззаду горизонтально (чи вертикально) і симетрично до поздовжньої осі, довжина яких від 12 до 22 м.</li> <li><img src=\"img/oth/dop_5.png\" alt=\"\" /></li> <li>Розпізнавадльний знак \"Довгомірний транспортний засіб\" Довгомірні транспортні засоби, довжина яких з вантажем або без нього перевищує 22 м, а також автопоїзди з двома і більше причепами (незалежно від загальної довжини) повинні мати розміщений ззаду розпізнавальний знак (у формі прямокутника жовтого кольору розміром 1200 х 300 мм з каймою червоного кольору завширшки 40 мм) із світлоповертального матеріалу. На знакові чорним кольором наноситься зображення вантажного автомобіля з причепом і зазначається їхня загальна довжина в метрах;</li> <li>ґ) <img src=\"img/oth/dop_7.png\" alt=\"\" />Розпізнавальний знак \"Інвалід\" &laquo;Інвалід&raquo; &mdash; квадрат жовтого кольору із стороною 150 мм і чорним зображенням символу таблички 7.17 Табличка 7.17 \"Інваліди\". Знак розміщується спереду і ззаду на механічних транспортних засобах, якими керують водії-інваліди;</li> <li>д) <img src=\"img/oth/dop_6.png\" alt=\"\" /> Розпізнавальний знак \"Інформаційна таблиця небезпечного вантажу\" &laquo;Інформаційна таблиця небезпечного вантажу&raquo; &mdash; прямокутник оранжевого кольору розміром 400 х 300 мм (300 х 120 мм) з каймою чорного кольору (ширина &mdash; 15 мм (10 мм), у верхній частині якого зазначається ідентифікаційний номер виду небезпеки, у нижній &mdash; ідентифікаційний номер небезпечної речовини за переліком ООН. Знак розміщується з усіх боків на транспортних засобах, що перевозять таку речовину;</li> <li>е)<img src=\"img/oth/dop_8.png\" alt=\"\" /> Розпізнавальний знак \"Знак небезпеки\" &laquo;Знак небезпеки&raquo; &mdash; ромб із стороною 250 мм, зображення якого повинно відповідати класу небезпечної речовини (згідно з Європейською угодою про міжнародне дорожнє перевезення небезпечних вантажів). Знак розміщується з боків та ззаду на транспортних засобах, що перевозять таку речовину;</li> <li>є) <img src=\"img/oth/dop_9.png\" alt=\"\" />Розпізнавальний знак \"Колона\" &laquo;Колона&raquo; &mdash; квадрат жовтого кольору з каймою червоного кольору, в який вписано літеру &laquo;К&raquo; чорного кольору (сторона квадрата &mdash; не менше 250 мм, ширина кайми &mdash; 1/10 цієї сторони). Знак розміщується спереду і ззаду на транспортних засобах, що рухаються в колоні;</li> <li>ж) <img src=\"img/oth/dop_10.png\" alt=\"\" />Розпізнавальний знак \"Лікар\" &laquo;Лікар&raquo; &mdash; квадрат синього кольору (сторона &mdash; 140 мм) із вписаним зеленим кругом (діаметр &mdash; 125 мм), на який нанесено білий хрест (довжина штриха &mdash; 90 мм, ширина &mdash; 25 мм). Знак розміщується спереду і ззаду на автомобілях, що належать водіям-лікарям (за їхньою згодою). Якщо на транспортному засобі розміщено розпізнавальний знак &laquo;Лікар&raquo;, у ньому повинна бути спеціальна медична аптечка та інструментарій за переліком, визначеним МОЗ, для подання кваліфікованої допомоги під час дорожньо-транспортної пригоди;</li> <li>з) <img src=\"img/oth/dop_11.png\" alt=\"\" />Розпізнавальний знак \"Негабаритний вантаж\" &laquo;Негабаритний вантаж&raquo; &mdash; сигнальні щитки або прапорці розміром 400 х 400 мм з нанесеними по діагоналі червоними і білими смугами, що чергуються (ширина &mdash; 50 мм), а в темну пору доби та в умовах недостатньої видимості &mdash; світлоповертачами або ліхтарями: спереду білого кольору, ззаду &mdash; червоного, збоку &mdash; оранжевого. Знак розміщується на крайніх зовнішніх частинах вантажу, що виступає за габарити транспортного засобу на відстань, більшу ніж це передбачено пунктом 22.4 цих Правил;</li> <li>и)<img src=\"img/oth/dop_12.png\" alt=\"\" /> Розпізнавальний знак \"Обмеження максимальної швидкості\" &laquo;Обмеження максимальної швидкості&raquo; &mdash; зображення дорожнього знака 3.29 Знак 3.29 \"Обмеження максимальної швидкості\" із зазначенням дозволеної швидкості (діаметр знака &mdash; не менше 160 мм, ширина кайми &mdash; 1/10 діаметра). Знак розміщується (наноситься) ззаду ліворуч на механічних транспортних засобах, якими керують водії із стажем до 2 років великовагових та великогабаритних транспортних засобах, транспортних засобах, що здійснюють дорожнє перевезення небезпечних вантажів, у разі перевезення вантажним автомобілем пасажирів, а також у випадках, коли максимальна швидкість транспортного засобу згідно з його технічною характеристикою або окремими умовами руху, визначеними Державтоінспекцією, нижча встановленої в пунктах 12.6 і 12.7 цих Правил;</li> <li>і)<img src=\"img/oth/dop_13.png\" alt=\"\" /> \"Розпізнавальний автомобільний знак України\" &laquo;Розпізнавальний автомобільний знак України&raquo; &mdash; еліпс білого кольору з чорною каймою і нанесеними усередині латинськими літерами UA. Довжина осей еліпса повинна бути 175 і 115 мм. Розміщується ззаду на транспортних засобах, які перебувають у міжнародному русі;</li> <li>ї)<img src=\"img/oth/dop_14.png\" alt=\"\" /> \"Розпізнавальний знак транспортного засобу\" &laquo;Розпізнавальний знак транспортного засобу&raquo; &mdash; спеціальна стрічка із світлоповертальної плівки з нанесеними під кутом 45 градусів червоними і білими смугами, що чергуються. Знак розміщується на транспортних засобах ззаду горизонтально і симетрично до поздовжньої осі якомога ближче до зовнішнього габариту транспортного засобу, а на транспортних засобах, що мають кузов-фургон, &mdash; і вертикально. На транспортних засобах, що використовуються для дорожніх робіт, а також на засобах, що мають особливу форму, і на їх обладнанні знак розміщується також спереду і по боках. Розпізнавальний знак розміщується обов'язково на транспортних засобах, що використовуються для дорожніх робіт, а також на засобах, що мають особливу форму. На інших транспортних засобах розпізнавальний знак розміщується за бажанням їх власників;</li> <li>й) <img src=\"img/oth/dop_15.png\" alt=\"\" />Розпізнавальний знак \"Таксі\" &laquo;Таксі&raquo; &mdash; квадрати контрастного кольору (сторона &mdash; щонайменше 20 мм), які розміщені у шаховому порядку у два ряди. Знак встановлюється на даху транспортних засобів або наноситься на боковій їх поверхні. При цьому повинно бути нанесено щонайменше п'ять квадратів;</li> <li>к) <img src=\"img/oth/dop_16.png\" alt=\"\" />Розпізнавальний знак \"Учбовий транспортний засіб\" &laquo;Учбовий транспортний засіб&raquo; &mdash; рівносторонній трикутник білого кольору з вершиною догори і каймою червоного кольору, в який вписано літеру &laquo;У&raquo; чорного кольору (сторона &mdash; не менше 200 мм, ширина кайми &mdash; 1/10 цієї сторони). Знак розміщується спереду і ззаду на транспортних засобах, що використовуються для навчання водінню (допускається встановлення двостороннього знака на даху легкового автомобіля);</li> <li>л)<img src=\"img/oth/dop_17.png\" alt=\"\" /> Розпізнавальний знак \"Шипи\" &laquo;Шипи&raquo; &mdash; рівносторонній трикутник білого кольору з вершиною догори і каймою червоного кольору, в який вписано літеру &laquo;Ш&raquo; чорного кольору (сторона трикутника &mdash; не менше 200 мм, ширина кайми &mdash; 1/10 сторони). Знак розміщується ззаду на транспортних засобах, на яких встановлено шини з шипами.</li> </ul> <p>30.4 Розпізнавальні знаки розміщуються на висоті 400 &mdash; 1600 мм від поверхні дороги так, щоб вони не обмежували оглядовість і їх було добре видно іншим учасникам дорожнього руху.</p> <p>30.5 Для позначення гнучкого зчеплення під час буксирування використовуються прапорці або щитки розміром 200 х 200 мм з нанесеними на них по діагоналі червоними і білими смугами, що чергуються, із світлоповертального матеріалу завширшки 50 мм (за винятком використання гнучкого зчеплення з покриттям із світлоповертального матеріалу).</p> <p>30.6 Знак аварійної зупинки Знак аварійної зупинки відповідно до ГОСТ 24333&ndash;97 являє собою рівносторонній трикутник, виготовлений із світлоповертальних планок червоного кольору з внутрішньою флуоресцентною вставкою червоного кольору.</p> <p>30.7 Забороняється наносити на зовнішні поверхні транспортних засобів зображення чи написи, що не передбачені підприємством-виробником або збігаються з кольорографічними схемами, розпізнавальними знаками чи написами транспортних засобів оперативних і спеціальних служб, передбаченими ДСТУ 3849&ndash;99.</p>"}