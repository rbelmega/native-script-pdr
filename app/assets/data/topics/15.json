{
  "id": "15",
  "caption": "Зупинка і стоянка",
  "nodes": [
    {
      "type": "p",
      "value": "15.1 Зупинка і стоянка транспортних засобів на дорозі повинні здійснюватись у спеціально відведених місцях чи на узбіччі."
    },
    {
      "type": "p",
      "value": "15.2 За відсутності спеціально відведених місць чи узбіччя або коли зупинка чи стоянка там неможливі, вони дозволяються біля правого краю проїзної частини (якомога правіше, щоб не перешкоджати іншим учасникам дорожнього руху)."
    },
    {
      "type": "p",
      "value": "15.3 У населених пунктах зупинка і стоянка транспортних засобів дозволяються на лівому боці дороги, що має по одній смузі для руху в кожному напрямку (без трамвайних колій посередині) і не розділена розміткою 1.1 а також на лівому боці дороги з одностороннім рухом. Якщо дорога має бульвар або розділювальну смугу, зупинка і стоянка транспортних засобів біля них забороняються."
    },
    {
      "type": "p",
      "value": "15.4 Транспортні засоби не дозволяється ставити на проїзній частині в два і більше ряди. Велосипеди, мопеди і мотоцикли без бокового причепа дозволяється ставити на проїзній частині не більше ніж у два ряди."
    },
    {
      "type": "p",
      "value": "15.5 Ставити транспортні засоби під кутом до краю проїзної частини дозволяється в місцях, де це не буде перешкоджати руху інших транспортних засобів. Біля тротуарів або інших місць із пішохідним рухом ставити транспортні засоби під кутом дозволяється лише передньою частиною, а на підйомах &mdash; тільки задньою частиною."
    },
    {
      "type": "p",
      "value": "15.6 Стоянка всіх транспортних засобів у місцях, позначених дорожніми знаками 5.38 Знак 5.38 'Місце для стянки', 5.39 Знак 5.39 'Зона стянки' встановленими з табличкою 7.6.1 Табличка 7.6.1 'Спосіб поставлення транспортного засобу на стоянку' дозволяється на проїзній частині вздовж тротуару, а встановленими з однією з табличок 7.6.2 -7.6.5 &mdash; легкових автомобілів і мотоциклів тільки так, як показано на табличці."
    },
    {
      "type": "p",
      "value": "15.7 На спусках і підйомах, де спосіб поставлення не регламентується засобами регулювання руху, транспортні засоби необхідно ставити під кутом до краю проїзної частини так, щоб не створювати перешкод іншим учасникам дорожнього руху і виключити можливість для самовільного руху цих засобів. На таких ділянках допускається ставити транспортний засіб уздовж краю проїзної частини, повернувши керовані колеса таким чином, щоб виключалась можливість самовільного руху транспортного засобу."
    },
    {
      "type": "p",
      "value": "15.8 На трамвайній колії попутного напрямку, розташованій ліворуч на одному рівні з проїзною частиною для руху нерейкових транспортних засобів, дозволяється зупинка лише для виконання вимог цих Правил, а на розташованих біля правого краю проїзної частини &mdash; лише для посадки (висадки) пасажирів чи виконання вимог цих Правил. У цих випадках не повинно створюватись перешкод для руху трамваїв."
    },
    {
      "type": "p",
      "value": "15.9 Зупинка забороняється:"
    },
    {
      "type": "list",
      "value": [
        {
          "type": "list-item",
          "value": "a) на залізничних переїздах;"
        },
        {
          "type": "list-item",
          "value": "б) на трамвайних коліях (крім випадків, обумовлених пунктом 15.8 цих Правил);"
        },
        {
          "type": "list-item",
          "value": "в) на естакадах, мостах, шляхопроводах і під ними, а також у тунелях;"
        },
        {
          "type": "list-item",
          "value": "г) на пішохідних переходах і ближче 10 м від них з обох боків, крім випадків надання переваги в русі;"
        },
        {
          "type": "list-item",
          "value": "ґ) на перехрестях та ближче 10 м від краю перехрещуваної проїзної частини за відсутності на них пішохідного переходу, за винятком зупинки для надання переваги в русі та зупинки проти бокового проїзду на Т-подібних перехрестях, де є суцільна лінія розмітки або розділювальна смуга;"
        },
        {
          "type": "list-item",
          "value": "д) у місцях, де відстань між суцільною лінією розмітки, розділювальною смугою чи протилежним краєм проїзної частини і транспортним засобом, що зупинився, менше 3 м;"
        },
        {
          "type": "list-item",
          "value": "е) ближче 30 м від посадкових майданчиків для зупинки маршрутних транспортних засобів, а коли їх немає &mdash; ближче 30 м від дорожнього знака такої зупинки з обох боків;"
        },
        {
          "type": "list-item",
          "value": "є) ближче 10 м від позначеного місця виконання дорожніх робіт і в зоні їх виконання, де це створить перешкоди технологічним транспортним засобам, що працюють;"
        },
        {
          "type": "list-item",
          "value": "ж) у місцях, де буде неможливим зустрічний роз'їзд або об'їзд транспортного засобу, що зупинився;"
        },
        {
          "type": "list-item",
          "value": "з) у місцях, де транспортний засіб закриває від інших водіїв сигнали світлофора або дорожні знаки;"
        },
        {
          "type": "list-item",
          "value": "и) ближче 10 м від виїздів з прилеглих територій і безпосередньо в місці виїзду."
        }
      ]
    },
    {
      "type": "list",
      "value": [
        {
          "type": "list-item",
          "value": "a) у місцях, де заборонена зупинка;"
        },
        {
          "type": "list-item",
          "value": "б) на тротуарах (крім місць, позначених відповідними дорожніми знаками, встановленими з табличками);"
        },
        {
          "type": "list-item",
          "value": "в) на тротуарах, за винятком легкових автомобілів та мотоциклів, які можуть бути поставлені на краю тротуарів, де для руху пішоходів залишається щонайменше 2 м;"
        },
        {
          "type": "list-item",
          "value": "г) ближче 50 м від залізничних переїздів;"
        },
        {
          "type": "list-item",
          "value": "ґ) поза населеними пунктами в зоні небезпечних поворотів і випуклих переломів поздовжнього профілю дороги з видимістю або оглядовістю менше 100 м хоча б в одному напрямку руху;"
        },
        {
          "type": "list-item",
          "value": "д) у місцях, де транспортний засіб, що стоїть, зробить неможливим рух інших транспортних засобів або створить перешкоду для руху пішоходів;"
        },
        {
          "type": "list-item",
          "value": "е) ближче 5 м від контейнерних майданчиків та/або контейнерів для збирання побутових відходів, місце розміщення або облаштування яких відповідає вимогам законодавства;"
        },
        {
          "type": "list-item",
          "value": "є) на газонах. 15.11 У темну пору доби і в умовах недостатньої видимості стоянка поза населеними пунктами дозволяється лише на майданчиках для стоянки або за межами дороги."
        }
      ]
    },
    {
      "type": "p",
      "value": "15.13 Забороняється відчиняти двері транспортного засобу, залишати їх відчиненими і виходити з транспортного засобу, якщо це загрожує безпеці і створює перешкоди іншим учасникам дорожнього руху."
    },
    {
      "type": "p",
      "value": "15.14 У разі вимушеної зупинки в місці, де зупинку заборонено, водій повинен вжити всіх заходів, щоб прибрати транспортний засіб, а за неможливості це зробити &mdash; діяти згідно з вимогами пунктів 9.9 &mdash; 9.11 цих Правил."
    },
    {
      "type": "p",
      "value": "15.15 На проїзній частині забороняється встановлення предметів, що перешкоджають проїзду чи паркуванню транспортних засобів, за винятком випадків: оформлення дорожньо-транспортної пригоди; виконання дорожніх робіт або робіт, пов&rsquo;язаних із зайняттям проїзної частини; обмеження або заборони руху транспортних засобів та пішоходів у випадках, передбачених законодавством."
    }
  ]
}