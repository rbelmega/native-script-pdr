{
  "id": "30",
  "caption": "Номерні, розпізнавальні знаки, написи і позначення",
  "nodes": [
    {
      "type": "p",
      "value": "30.1Власники механічних транспортних засобів і причепів до них повинні зареєструвати (перереєструвати) їх в уповноваженому органі МВС або провести відомчу реєстрацію в разі, якщо законом установлена обов’язковість проведення такої реєстрації, незалежно від їхнього технічного стану протягом 10 діб з моменту придбання (отримання), митного оформлення або переобладнання чи ремонту, якщо необхідно внести зміни до реєстраційних документів."
    },
    {
      "type": "p",
      "value": "30.2 На механічних транспортних засобах (за винятком трамваїв і тролейбусів) і причепах у передбачених для цього місцях встановлюються номерні знаки відповідного зразка. На трамваях і тролейбусах наносяться реєстраційні номери, що надаються відповідними уповноваженими на те органами. Забороняється змінювати розміри,  форму,  позначення, колір і розміщення номерних знаків,  наносити на них додаткові  позначення або   закривати   їх,   вони  повинні  бути  чистими  і  достатньо освітленими."
    },
    {
      "type": "p",
      "value": "30.3 На відповідних транспортних засобах установлюються такі розпізнавальні знаки:"
    },
    {
      "type": "list",
      "value": [
        {
          "type": "list-item",
          "image": "/oth/dop_1.png",
          "value": "a) «Автопоїзд» — три ліхтарі оранжевого кольору, розташовані горизонтально над передньою частиною кабіни (кузова) з проміжками між ліхтарями від 150 до 300 мм — на вантажних автомобілях і колісних тракторах (класу 1.4 т і вище) з причепами, а також на зчленованих автобусах і тролейбусах;"
        },
        {
          "type": "list-item",
          "image": "/oth/dop_2.png",
          "value": "б) «Глухий водій» — круг жовтого кольору діаметром 160 мм з нанесеними всередині трьома чорними кружками діаметром 40 мм, розташованими по кутах уявного рівностороннього трикутника, вершина якого спрямована донизу. Знак розміщується спереду і ззаду на транспортних засобах, якими керують глухі або глухонімі водії;"
        },
        {
          "type": "list-item",
          "image": "/oth/dop_3.png",
          "value": "в) «Діти» — квадрат жовтого кольору з каймою червоного кольору і чорним зображенням символу дорожнього знака  1.33 Знак 1.33 'Діти' (сторона квадрата — не менше 250 мм, кайма — 1/10 цієї сторони). Знак розміщується спереду і ззаду на транспортних засобах, що перевозять організовані групи дітей;"
        },
        {
          "type": "list-item",
          "image": "/oth/dop_4.png",
          "value": "г) «Довгомірний транспортний засіб» — два прямокутники жовтого кольору розміром 500 х 200 мм з каймою червоного кольору завширшки 40 мм із світлоповертального матеріалу. Знак розміщується на транспортних засобах (крім маршрутних) ззаду горизонтально (чи вертикально) і симетрично до поздовжньої осі, довжина яких від 12 до 22 м."
        },
        {
          "type": "list-item",
          "image": "/oth/dop_5.png",
          "value": "Довгомірні транспортні засоби, довжина яких з вантажем або без нього перевищує 22 м, а також автопоїзди з двома і більше причепами (незалежно від загальної довжини) повинні мати розміщений ззаду розпізнавальний знак (у формі прямокутника жовтого кольору розміром 1200 х 300 мм з каймою червоного кольору завширшки 40 мм) із світлоповертального матеріалу. На знакові чорним кольором наноситься зображення вантажного автомобіля з причепом і зазначається їхня загальна довжина в метрах;"
        },
        {
          "type": "list-item",
          "image": "/oth/dop_7.png",
          "value": "ґ) «Інвалід» — квадрат жовтого кольору із стороною 150 мм і чорним зображенням символу таблички  7.17 Табличка 7.17 'Інваліди'. Знак розміщується спереду і ззаду на механічних транспортних засобах, якими керують водії-інваліди;"
        },
        {
          "type": "list-item",
          "image": "/oth/dop_6.png",
          "value": "д) «Інформаційна таблиця небезпечного вантажу» — прямокутник оранжевого кольору із світлоповертальною поверхнею та каймою чорного кольору. Розміри знака, написи ідентифікаційних номерів виду небезпеки і небезпечної речовини та його розміщення на транспортних засобах визначаються Європейською Угодою про міжнародне дорожнє перевезення небезпечних вантажів;"
        },
        {
          "type": "list-item",
          "image": "/oth/dop_8.png",
          "value": "е) «Знак небезпеки» —  інформаційна таблиця у формі ромба, на якій зображено знак небезпеки. Зображення, розміри та розміщення таблиць на транспортних засобах визначаються Європейською Угодою про міжнародне дорожнє перевезення небезпечних вантажів;"
        },
        {
          "type": "list-item",
          "image": "/oth/dop_9.png",
          "value": "є) «Колона» — квадрат жовтого кольору з каймою червоного кольору, в який вписано літеру «К» чорного кольору (сторона квадрата — не менше 250 мм, ширина кайми — 1/10 цієї сторони). Знак розміщується спереду і ззаду на транспортних засобах, що рухаються в колоні;"
        },
        {
          "type": "list-item",
          "image": "/oth/dop_10.png",
          "value": "ж) «Лікар» — квадрат синього кольору (сторона — 140 мм) із вписаним зеленим кругом (діаметр — 125 мм), на який нанесено білий хрест (довжина штриха — 90 мм, ширина — 25 мм). Знак розміщується спереду і ззаду на автомобілях, що належать водіям-лікарям (за їхньою згодою). Якщо на транспортному засобі розміщено розпізнавальний знак «Лікар», у ньому повинна бути спеціальна медична аптечка та інструментарій за переліком, визначеним МОЗ, для подання кваліфікованої допомоги під час дорожньо-транспортної пригоди;"
        },
        {
          "type": "list-item",
          "image": "/oth/dop_11.png",
          "value": "з) «Негабаритний вантаж» — сигнальні щитки або прапорці розміром 400 х 400 мм з нанесеними по діагоналі червоними і білими смугами, що чергуються (ширина — 50 мм), а в темну пору доби та в умовах недостатньої видимості — світлоповертачами або ліхтарями: спереду білого кольору, ззаду — червоного, збоку — оранжевого. Знак розміщується на крайніх зовнішніх частинах вантажу, що виступає за габарити транспортного засобу на відстань, більшу ніж це передбачено пунктом 22.4 цих Правил;"
        },
        {
          "type": "list-item",
          "image": "/oth/dop_12.png",
          "value": "и) «Обмеження максимальної швидкості» — зображення дорожнього знака  3.29 Знак 3.29 'Обмеження максимальної швидкості' із зазначенням дозволеної швидкості (діаметр знака — не менше 160 мм, ширина кайми — 1/10 діаметра). Знак розміщується (наноситься) ззаду ліворуч на механічних транспортних засобах, якими керують водії із стажем до 2 років великовагових та великогабаритних транспортних засобах, транспортних засобах, що здійснюють дорожнє перевезення небезпечних вантажів, у разі перевезення вантажним автомобілем пасажирів, а також у випадках, коли максимальна швидкість транспортного засобу згідно з його технічною характеристикою або окремими умовами руху, визначеними органами Національної поліції, нижча встановленої в пунктах 12.6 і 12.7 цих Правил;"
        },
        {
          "type": "list-item",
          "image": "/oth/dop_13.png",
          "value": "і) «Розпізнавальний автомобільний знак України» — еліпс білого кольору з чорною каймою і нанесеними усередині латинськими літерами UA. Довжина осей еліпса повинна бути 175 і 115 мм. Розміщується ззаду на транспортних засобах, які перебувають у міжнародному русі;"
        },
        {
          "type": "list-item",
          "image": "/oth/dop_14.png",
          "value": "ї) «Розпізнавальний знак транспортного засобу» — спеціальна стрічка із світлоповертальної плівки з нанесеними під кутом 45 градусів червоними і білими смугами, що чергуються. Знак розміщується на транспортних засобах ззаду горизонтально і симетрично до поздовжньої осі якомога ближче до зовнішнього габариту транспортного засобу, а на транспортних засобах, що мають кузов-фургон, — і вертикально. На транспортних засобах, що використовуються для дорожніх робіт, а також на засобах, що мають особливу форму, і на їх обладнанні знак розміщується також спереду і по боках. Розпізнавальний знак розміщується обов'язково на транспортних засобах, що використовуються для дорожніх робіт, а також на засобах, що мають особливу форму. На інших транспортних засобах розпізнавальний знак розміщується за бажанням їх власників;"
        },
        {
          "type": "list-item",
          "image": "/oth/dop_15.png",
          "value": "й) «Таксі» — квадрати контрастного кольору (сторона — щонайменше 20 мм), які розміщені у шаховому порядку у два ряди. Знак встановлюється на даху транспортних засобів або наноситься на боковій їх поверхні. При цьому повинно бути нанесено щонайменше п'ять квадратів;"
        },
        {
          "type": "list-item",
          "image": "/oth/dop_16.png",
          "value": "к) «Учбовий транспортний засіб» — рівносторонній трикутник білого кольору з вершиною догори і каймою червоного кольору, в який вписано літеру «У» чорного кольору (сторона — не менше 200 мм, ширина кайми — 1/10 цієї сторони). Знак розміщується спереду і ззаду на транспортних засобах, що використовуються для навчання водінню (допускається встановлення двостороннього знака на даху легкового автомобіля);"
        },
        {
          "type": "list-item",
          "image": "/oth/dop_17.png",
          "value": "л) «Шипи» — рівносторонній трикутник білого кольору з вершиною догори і каймою червоного кольору, в який вписано літеру «Ш» чорного кольору (сторона трикутника — не менше 200 мм, ширина кайми — 1/10 сторони). Знак розміщується ззаду на транспортних засобах, на яких встановлено шини з шипами."
        }
      ]
    },
    {
      "type": "p",
      "value": "30.4 Розпізнавальні знаки розміщуються на висоті 400 — 1600 мм від поверхні дороги так, щоб вони не обмежували оглядовість і їх було добре видно іншим учасникам дорожнього руху."
    },
    {
      "type": "p",
      "value": "30.5 Для позначення гнучкого зчеплення під час буксирування використовуються прапорці або щитки розміром 200 х 200 мм з нанесеними на них по діагоналі червоними і білими смугами, що чергуються, із світлоповертального матеріалу завширшки 50 мм (за винятком використання гнучкого зчеплення з покриттям із світлоповертального матеріалу)."
    },
    {
      "type": "p",
      "image": "/oth/dop_18.png",
      "value": "30.6 Знак аварійної зупинки відповідно до ГОСТ 24333–97 являє собою рівносторонній трикутник, виготовлений із світлоповертальних планок червоного кольору з внутрішньою флуоресцентною вставкою червоного кольору"
    },
    {
      "type": "p",
      "value": "30.7 Забороняється наносити на зовнішні поверхні транспортних засобів зображення чи написи, що не передбачені підприємством-виробником або збігаються з кольорографічними схемами, розпізнавальними знаками чи написами транспортних засобів оперативних і спеціальних служб, передбаченими ДСТУ 3849–99."
    }
  ]
}