{
  "id": "27",
  "caption": "Рух по автомагістралях і дорогах для автомобілів",
  "nodes": [
    {
      "type": "p",
      "value": "27.1 Під час виїзду на автомагістраль або дорогу для автомобілів водії повинні дати дорогу транспортним засобам, що рухаються по них."
    },
    {
      "type": "p",
      "value": "27.2 На автомагістралях і дорогах для автомобілів забороняється:"
    },
    {
      "type": "list",
      "value": [
        {
          "type": "list-item",
          "value": "a) рух тракторів, самохідних машин і механізмів;"
        },
        {
          "type": "list-item",
          "value": "б) рух вантажних транспортних засобів із дозволеною максимальною масою понад 3,5 т поза першою і другою смугами руху (за винятком повороту ліворуч чи розвороту на дорогах для автомобілів);"
        },
        {
          "type": "list-item",
          "value": "в) зупинка поза спеціальними місцями для стоянки, позначеними дорожніми знаками 5.38 Знак 5.38 'Місце для стоянки' або 6.15 Знак 6.15 'Місце відпочинку';"
        },
        {
          "type": "list-item",
          "value": "г) розворот і в’їзд у технологічні розриви розділювальної смуги;"
        },
        {
          "type": "list-item",
          "value": "ґ) рух заднім ходом;"
        },
        {
          "type": "list-item",
          "value": "д) навчальна їзда."
        }
      ]
    },
    {
      "type": "p",
      "value": "27.3 На автомагістралях, крім спеціально обладнаних для цього місць, забороняється рух механічних транспортних засобів, швидкість яких за технічною характеристикою або їхнім станом менше 40 км/год., а також перегін та випасання тварин у смузі відведення дороги."
    },
    {
      "type": "p",
      "value": "27.4 На автомагістралях і дорогах для автомобілів пішоходи можуть переходити проїзну частину лише по підземних або надземних пішохідних переходах. Дозволяється переходити проїзну частину дороги для автомобілів у спеціально позначених місцях."
    },
    {
      "type": "p",
      "value": "27.5 У разі вимушеної зупинки на проїзній частині автомагістралі або дороги для автомобілів водій повинен позначити транспортний засіб відповідно до вимог пунктів 9.9 — 9.11 цих Правил і вжити заходів для того, щоб прибрати його за межі проїзної частини праворуч."
    }
  ]
}