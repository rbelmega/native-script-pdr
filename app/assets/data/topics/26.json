{
  "id": "26",
  "caption": "Рух у житловій та пішохідній зоні",
  "nodes": [
    {
      "type": "p",
      "value": "26.1 Пішоходам дозволяється рухатися у житловій та пішохідній зоні як по тротуарах, так і по проїзній частині. Пішоходи мають перевагу перед транспортними засобами, але не повинні створювати безпідставних перешкод для їхнього руху."
    },
    {
      "type": "p",
      "value": "26.2 У житловій зоні забороняється:"
    },
    {
      "type": "list",
      "value": [
        {
          "type": "list-item",
          "value": "a) транзитний рух транспортних засобів;"
        },
        {
          "type": "list-item",
          "value": "б) стоянка транспортних засобів поза спеціально відведеними місцями і таке їх розташування, яке утруднює рух пішоходів і проїзд оперативних чи спеціальних транспортних засобів;"
        },
        {
          "type": "list-item",
          "value": "в) стоянка з працюючим двигуном;"
        },
        {
          "type": "list-item",
          "value": "г) навчальна їзда;"
        },
        {
          "type": "list-item",
          "value": "ґ) рух вантажних автомобілів, тракторів, самохідних машин і механізмів (крім тих, що обслуговують об'єкти і громадян, виконують технологічні роботи або належать громадянам, що проживають у цій зоні)."
        }
      ]
    },
    {
      "type": "p",
      "value": "26.3 У пішохідну зону в'їзд дозволяється лише транспортним засобам, що обслуговують громадян і підприємства, які розташовані у зазначеній зоні, а також транспортним засобам, що належать громадянам, які проживають або працюють у цій зоні, чи автомобілям (мотоколяскам), позначеним розпізнавальним знаком Розпізнавальний знак 'Інвалід' «Інвалід» якими керують водії-інваліди. Якщо до об'єктів, розташованих на цій території, є інші під'їзди, водії повинні користуватися лише ними."
    },
    {
      "type": "p",
      "value": "26.4 Під час виїзду з житлової та пішохідної зони водії повинні дати дорогу іншим учасникам дорожнього руху."
    }
  ]
}