{
  "id": "6",
  "caption": "Вимоги до велосипедистів",
  "nodes": [
    {
      "type": "p",
      "value": "6.1 Рухатися по дорозі на велосипедах дозволяється особам, які досягли 14-річного віку."
    },
    {
      "type": "p",
      "value": "6.2 Велосипедист має право керувати велосипедом, який обладнаний звуковим сигналом та світлоповертачами: спереду &mdash; білого кольору, по боках &mdash; оранжевого, позаду &mdash; червоного. Для руху в темну пору доби і в умовах недостатньої видимості на велосипеді повинен бути встановлений та увімкнений ліхтар (фара)."
    },
    {
      "type": "p",
      "value": "6.3 Велосипедисти, рухаючись групами, повинні їхати один за одним, щоб не заважати іншим учасникам дорожнього руху. Колона велосипедистів, що рухається по проїзній частині, повинна бути розділена на групи (до 10 велосипедистів у групі) з дистанцією руху між групами 80&ndash;100 м."
    },
    {
      "type": "p",
      "value": "6.4 Велосипедист може перевозити лише такі вантажі, які не заважають керувати велосипедом і не створюють перешкод іншим учасникам дорожнього руху."
    },
    {
      "type": "p",
      "value": "6.5 Якщо велосипедна доріжка перетинає дорогу поза перехрестям, велосипедисти зобов&rsquo;язані дати дорогу іншим транспортним засобам, що рухаються по дорозі."
    },
    {
      "type": "p",
      "value": "6.6 Велосипедисту забороняється:"
    },
    {
      "type": "list",
      "value": [
        {
          "type": "list-item",
          "value": "a) керувати велосипедом з несправним гальмом, звуковим сигналом, а в темну пору доби і в умовах недостатньої видимості &mdash; з вимкненим ліхтарем (фарою) чи без світлоповертачів;"
        },
        {
          "type": "list-item",
          "value": "б) рухатися по автомагістралях і дорогах для автомобілів, а також по проїзній частині, коли поряд облаштовано велосипедну доріжку;"
        },
        {
          "type": "list-item",
          "value": "в) рухатися по тротуарах і пішохідних доріжках (крім дітей до 7 років на дитячих велосипедах під наглядом дорослих);"
        },
        {
          "type": "list-item",
          "value": "г) під час руху триматися за інший транспортний засіб;"
        },
        {
          "type": "list-item",
          "value": "ґ) їздити, не тримаючись за руль, та знімати ноги з педалей (підніжок);"
        },
        {
          "type": "list-item",
          "value": "д) перевозити пасажирів на велосипеді (за винятком дітей до 7 років, які перевозяться на додатковому сидінні, обладнаному надійно закріпленими підніжками);"
        },
        {
          "type": "list-item",
          "value": "е) буксирувати велосипеди;"
        },
        {
          "type": "list-item",
          "value": "є) буксирувати причеп, не передбачений для експлуатації з велосипедом."
        }
      ]
    }
  ]
}